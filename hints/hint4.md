## Interpretem els gràfics de línies

En el gràfic trobem 4 elements importants:

- Hi ha una línia per a cada tractament de l'estudi.
- L'eix de les Y ens indica la mitjana d'expressió gènica de cada gen (a l'eix X).
- Es pot escollir l'ordre dels gens a l'eix X: decreixent per tractament, alfabètic per funcionalitat gènica, o ambdós criteris.
- Si hi ha gens en els quals *l'expressió mitjana presenta diferències significatives entre tractaments*, es veuran línies verticals discontínues en les posicions on es troben aquests gens.

Amb aquest gràfic podem visualitzar: les diferències de mitjanes entre tractaments, quins gens presenten diferències significatives en mitjana (taula ANOVA i Tukey),  eventuals agrupacions per funcionalitat dels gens significatius (si les línies discontínues són més d'unes funcionalitats que d'altres), tractaments *positivament correlacionats* al llarg dels gens (les dues línies pugen i baixen simultàniament en la majoria de gens), tractaments *negativament correlacionats* al llarg dels gens (quan una línia baixa, l'altra puja), i tractaments *incorrelacionats* (cap patró de pujades i baixades).  

**Obs**: La significació depén de les distàncies verticals entre línies però també de la variància, la qual no es visualitza a la gràfica; per tant, es poden veure tractaments allunyats en determinat gen però sense línia vertical discontínua, això indicarà que les diferències observades no són significatives degut a la variabilitat existent dins dels tractaments.  
